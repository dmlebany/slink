# Встановлення та експлуатація Starlink у середовищі з високою загрозою.

## Вступ

Starlink може надавати послуги Інтернету в районах, де наземна інфраструктура недоступна або ненадійна. При використанні Starlink в середовищах з високою загрозою, слід враховувати додаткові міркування щодо розташування та роботи терміналу. Цей документ містить загальні вказівки щодо зменшення можливості зловмисників виявляти, порушувати або забороняти доступ до служби Starlink. Ці рекомендації засновані на публічній документації. Не було проведено жодних емпіричних вимірювань чи тестів для підтвердження цих рекомендацій, і цей матеріал надається «як є». Автор не несе відповідальності за будь-які типографічні, технічні чи інші неточності в цьому документі. Автор цього документа жодним чином не представляє SpaceX або Starlink. 

## Довідкова інформація

Термінал Starlink використовує технологію фазованої решітки для електронного спрямування передачі на негеостаціонарну орбіту (NGSO) до супутників у прямій видимості. Під час нормальної роботи термінал Starlink генерує промінь радіочастотної енергії в напрямку супутників, коли вони рухаються по небу. На додаток до генерації передбачуваного або головного променя генеруються додаткові бічні пелюстки. Як головний промінь, так і бічні пелюстки можна виявити за допомогою відповідного радіочастотного обладнання. Після виявлення можна використовувати додаткові методи для визначення геолокації певного терміналу Starlink. Служба Starlink не була розроблена, щоб запропонувати низьку ймовірність перехоплення або низьку ймовірність виявлення, типову для військових радіопередачів. Проте агресивні методи ефективного використання радіочастот, які використовує Starlink, опосередковано забезпечують гідний рівень безпеки, властивий архітектурі. 

## Рекомендації 

Роботу Starlink в географічній зоні можна легко визначити, виявивши радіочастотну енергію від супутників над головою. Геолокація конкретного терміналу Starlink є складнішою, вимагає аналізу зображень або обладнання для радіопеленгації. Наведені нижче рекомендації призначені для пом’якшення, але не для усунення, геолокації певного терміналу. 

**Ховайте терминал за першкодами.** Після ввімкнення живлення та самоналаштування термінал Starlink нахилятиметься в напрямку передачі. Якщо можливо, встановіть термінал Starlink в такому положенні, з якого фізичні структури, рослинність або рельєф місцевості природним чином блокують горизонтальні радіочастотні сигнали.

**Використовуйте програму Starlink на смартфоне.** Використовуйте функцію «видимість» програми Starlink, щоб переконатися, що ніщо не буде перешкоджати передачи сигналу на супутник у вибраному місці.

**Вимкніть живлення, коли Starlink не використовується.** Під час роботи термінал Starlink буде передавати радіочастотну енергію, навіть коли Інтернет не використовується.

**Відмовтеся від наданого Wi-Fi роутера.** Роутер WiFi передає унікальну адресу, яка вказує на виробника обладнання. Використання маршрутизатора Wi-Fi, який не є Starlink, поширеного в регіоні, гарантує, що для виявлення використання Starlink не буде використовуватися лише сигнал Wi-Fi.

**Ховайте Wi-Fi роутер на відкритій місцевості.** Сигнал від роутера на відкритій місцевості може розповсюджуватись на десятки кілометрів в усі боки і може бути виявлений. Ховайте Wi-Fi роутер в середині металевого корпуса техніці, наприклад у причепі кунга. Металеви поверхні повністью блокують сигнал. 

**Використовуйте маскувальну сітку.** Ховайте Starlink під маскувальною сіткою. Маскувальна сітка або тонка тканина в який немає вмісту заліза радіопрозора. У світлий час можна використовувати знімки літаків або дронів для визначення місцезнаходження встановлених терміналів. 

**Будьте мобільнимі.** Термінал у русі, як правило, буде складніше геолокувати, але це потрібно зважувати з рівнем загрози в зоні подорожі.

*Це є вільним перекладом [цього документа від Rob Kikta](https://github.com/RobKikta/starlink) з додатковими рекомендаціями.*
