# Встановлення та експлуатація Starlink у середовищі з високою загрозою.

## Вступ

Starlink може надавати доступ до Інтернету в районах, де наземна інфраструктура недоступна або ненадійна. При використанні Starlink в середовищах з високою загрозою слід особливу увагу приділяти розташуванню терміналу. Цей документ допоможе зменшити ризики виявлення та порушення роботи Starlink. Ці рекомендації засновані на публічній документації. Для підтвердження цих рекомендацій не проводились польові випробування чи вимірювання, і цей матеріал надається «як є». Автор не несе відповідальності за будь-які типографічні, технічні чи інші неточності в цьому документі. Автор цього документа жодним чином не представляє SpaceX або Starlink. 

## Довідкова інформація

Термінал Starlink використовує технологію фазованої антенної решітки для електронного спрямування передачі на негеостаціонарну орбіту (NGSO) до супутників у прямій видимості. Під час нормальної роботи термінал Starlink генерує промінь радіочастотної енергії в напрямку супутників, що рухаються в небі. Окрім генерації головного променя генеруються додаткові бічні пелюстки. Як головний промінь, так і бічні пелюстки можна виявити за допомогою відповідного радіочастотного обладнання. Після виявлення можна використовувати додаткові методи для визначення геолокації конкретного терміналу Starlink. При розробці терміналів Starlink не передбачався захист від перехоплення чи виявлення, типовий для військових радіопередачів. Втім, агресивні методи ефективного використання радіочастот, які використовує Starlink, опосередковано забезпечують гідний рівень безпеки, властивий архітектурі. 

## Рекомендації 

Роботу системи Starlink в географічній зоні можна легко визначити, виявивши радіочастотну енергію від супутників над головою. Геолокація конкретного терміналу Starlink є складнішою, вимагає аналізу зображень або використання обладнання для радіопеленгації. Наведені нижче рекомендації призначені для ускладнення, але не для усунення, можливості геолокації певного терміналу. 

**Ховайте термінал за перешкодами.** Після ввімкнення живлення та самоналаштування термінал Starlink нахилятиметься в напрямку передачі. Якщо можливо, встановіть термінал Starlink в такому положенні, в якому фізичні перешкоди, стіни будівель, рослинність або рельєф місцевості природним чином блокуватимуть горизонтальні радіочастотні сигнали. 

**Використовуйте програму Starlink на смартфоні.** Використовуйте функцію Visibility («видимість») програми Starlink, щоб переконатися, що ніщо не буде перешкоджати передачі сигналу на супутник у вибраному місці.

**Розміщуйте термінал якнайдалі від місця використання**. Wi-Fi роутер Starlink першої весрії, що йде в комплекті, має додатковий AUX порт, до якого можна під'єднати до 100 метрів кабелю витої пари. Ще 100 метрів кабелю можна під'єднати до адаптера PoE, що йде в комплекті. Таким чином можна збільшити загальну відстань до 200 метрів та більше.

**Вимкніть живлення, коли Starlink не використовується.** Під час роботи термінал Starlink буде передавати радіочастотну енергію, навіть коли Інтернет не використовується.

**Відмовтеся від комплектного Wi-Fi роутера.** Роутер Wi-Fi від Starlink передає унікальний іденитифікатор (МАС-адресу), який вказує на виробника обладнання. Тому замість роутера Starlink, що йде в комплекті, використовуйте роутер будь-якого іншого виробника, поширеного в регіоні, де встановлюється термінал Starlink. Такий підхід дозволить уникнути виявлення терміналу Starlink використовуючи лише сигнал Wi-Fi.

**Уникайте розташування Wi-Fi роутера на відкритій місцевості.** Сигнал від роутера на відкритій місцевості може розповсюджуватись на десятки кілометрів в усі боки і може бути виявлений. Розташуйте Wi-Fi роутер всередині металевого корпуса техніки (наприклад, у причепі кунга). Металеви поверхні повністю блокують Wi-Fi сигнал. 

**Використовуйте маскувальну сітку.** Ховайте Starlink під маскувальною сіткою. Маскувальна сітка або тонка тканина, в складі якої відсутні метали, мають вільно пропускати радіосигнал. За відсутності маскування місцезнаходження терміналу можна виявити з літаків, дронів і гелікоптерів.

**Будьте мобільними.** Термінал, що перебуває в русі, як правило, складніше геолокувати.

*Цій документ є вільним перекладом з додатковими рекомендаціями [документа від Rob Kikta](https://github.com/RobKikta/starlink).*
